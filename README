Magamnak, otthoni térfigyelő rendszerhez írt segédalkalmazás.

Konfiguráció:
- TP-Link TL-WR1043ND router, OpenWRT firmware
  (vagy bármilyen gép, amire köthető nagy kapacitású háttértár és hálózat, Linux OS)
- TP-Link TL-SC3171 IP-kamera
  (vagy bármilyen IP-kamera, ami képes MJPEG stream leadására)
- lighttpd webszerver, SSL beállítás + authentikáció
- motion nevű alkalmazás és konfigurálás az IP kamerához
  és a pillanatképek helyének megadása a webszerver alá

A fenti konfiguráció segítségével webről és LAN-ról is elérhető jelszóvédetten,
biztonságosan az összes pillanatkép (és csak a mozgások vannak tárolva).
A gond csak az, hogy elég macerás több száz kép lapozása kézzel a böngészőben.
Erre írtam ezt az alkalmazást, ami automatikusan betölti a listát és kérésre
nagy FPS-sel lapozza, hogy folyamatosnak tűnjön a mozgás.

LAN-ról kapcsolódva az OpenWRT alapértelmezett szerveréhez kapcsolódik az alkalmazás,
ami csak LAN-ról érhető el és nem kér jelszót, így a felhasználónév és jelszó
beírása csak WAN oldalról szükséges.
A program induláskor megkísérli elérni IP-cím alapján a LAN szervert, ha sikerül neki,
automatikusan a dátumválasztóra ugrik, egyéb esetben kér nevet és jelszót.
